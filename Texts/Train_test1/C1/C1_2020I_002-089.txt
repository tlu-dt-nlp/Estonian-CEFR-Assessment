Jäätmete sorteerimise vajadus. Meie elame tarbimisühiskonnas. Me tarbime igapäevaselt tohutul hulgal ja toodame prügi. Oluline on teadvustada mida ja kui palju tarbida ja küsida iseendalt kuidas minu tarbimine mõjutab mind ümbritsevat keskkonda, kuidas ma võiksin tarbida võimalikult ökonoomselt ja planeeti reostamata? Tarbimine tekitab paratamatult jäätmeid. Inimestena me vajame igapäevaselt toitu, et elada, me käime kauplustes ostame toiduained, need on peamised allikad millest tekib prügi. Meil on võimalus valida, kas me tahame hoida oma keskkonda või suhtume sellesse ükskõikselt, hävitame oma kodu või mitte, see on meie enda valik ja otsus. Jäätmete sorteerimine peaks olema igas kodus tavaline rutiine tegevus. Klaaspakendite, papi ja paberi, plastmassi eraldi sorteerimine on tähtis, kindlasti ka ravimid, lambipirnid, patareid jm. tuleb eraldi sorteerida. Selleks, et oleks lihtne tegeleda jäätmete sorteerimisega, peab kindlasti kohalik omavalitsus paigaldama võimalikult tihedasti jäätmete sorteerimiseks vajalikke konteinereid. Jäätmete sorteerimine algab kodust. Kortermajade õuedel, peaks kindlasti olema erinevate jäätmete jaoks erinev konteiner. Kõikidel ei ole võimalik kasutada autot, on oluline, et jäätmete sorteerimiseks vajalikud konteinerid oleksid inimasulates lihtsasti kättesaadavad, see kindlasti lihtsustaks jäätmete sorteerimisega seonduvaid muresid, nagu näiteks sorteeritud jäätmete ühest kohast teise vedamine - see on tülikas toiming, eriti veel indiviidile kellel pole võimalik kasutada selleks toiminguks transporti sõiduauto näol. Oluline on kindlasti rohkem meedias kajastada jäätmete sorteerimise vajalikkust, samuti võiksid kohalikud omavalitsused jäätmete sorteerimise vajalikkust ja põhimõtteid ka reklaamida linnapildis, samuti on oluline sellest juba varakult lasteaedades ja koolides rääkida. Meie keskkond on meie enda kätes. Peame seda hoima ja õpetama selle hoidmist järetulevatele põlvkondadele.