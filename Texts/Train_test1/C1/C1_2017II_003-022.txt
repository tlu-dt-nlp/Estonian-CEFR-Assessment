Selles artiklis tahan ma jagada oma mõtteid hiljuti toimunud globaliseerumiskonverentsi kohta. 
Kuna maailmastumine on protsess, milles meie kõik võtame osa, usun ma, et see arvamuslugu võib teile pakkuda huvi.
Üheks oluliseks teemaks on välja kujunenud immigratsioon ning selle mõju riikidele. 
Paljud inimesed rääkisid just kodumaalt lahkumise põhjustest ning nende mõjust riigi majandusele. 
Konverentsi osalejad nõustusid sellega, et üks peamisi põhjusi lahkumiseks on inimeste nõrk majanduslik seis. 
Ma olen sellega nõus, kuna ise olen teadlik, et paljud inimesed otsustavad kodumaalt lahkuda just sellepärast, et nad ei ole rahul nende majandusliku olukorraga. 
Teine oluline põhjus kodumaalt lahkumiseks on väärtuste konflikt riigi ja inimeste vahel. 
Mõned konverentsi osalejad olid veendunud, et kui inimene ei jaga oma riigi põhiväärtusi, on tal raske seal elada ning riigist lahkumine näeb välja kui probleemi lahendamine. 
Mina olen sellega samuti nõus ning arvan, et kui inimene austab ning jagab oma riigi põhiväärtusi, on tal palju vähem motivatsiooni riigist lahkuda. 
Rääkides immigratsiooni mõjust, toonitasid paljud osalejad fakti, et riigi majanduslik areng kannatab, kui inimesed riigist lahkuvad. 
Pean seda arvamust väga õigeks, ning seda eriti Euroopa riikide puhul, kuna rahvastik nendes riikides vananeb ning iive on madal.
Teiseks oluliseks küsimuseks mille üle arutati konverentsil oli tehnoloogia areng. 
Mõned konverentsi külalised mainisid, et tehnoloogia annab inimestele võimaluse suhelda teineteisega isegi siis kui nad viibivad teine teisest kaugel. 
Uued võimalused lihtsustavad inimeste elu ning teevad seda mitmekesisemaks. 
Paljud ärimehed ei pea enam kaugele sõitma, et pidada läbirääkimisi. 
Oluliselt rohkem on võimalusi õppimiseks, kuna õppur saab leida endale õpetajat või kursusekaaslasi internetis ning suhelda nendega uute programmide või e-teenuste kaudu. 
Samuti toonitasid mõned konverentsi kõnelejad fakti, et inimesed võivad õppida rohkem teistest kultuuridest ning maadest, kasutades uusi tehnilisi lahendusi. 
Igaüks võib leida endale sõbra või tuttava interneti kaudu ning luua tugevaid sotsiaalseid sidemeid. 
Samuti on inimestel rohkem võimalusi, et tutvustada teistele oma kultuuri ning keelt, kasutades uusi programme. 
Mõlemad mainitud seisukohad olid minu jaoks väga hästi põhjendatud ning ma nõustun nendega.
Kokkuvõttes saab järeldada, et konverentsil arutati kahe olulise teema üle ning püüti näha maailmastumisel uusi võimalusi, aga ka väljakutseid.