Tänapäeva kiiresti arenev maailm toob turule igapäevaselt uusi digiseadmeid, mis muudavad meie elu mugavaks. 
Tootjad eeldavad, et kõik tavakasutajad on seadmete kasutamisel pädevad.
Eesti on väga hästi suutnud arendada oma digitaalset asjaajamist. 
Meil on võimalik esitada taotlusi, allkirjastada dokumente kodust lahkumata. 
Digiallkirjastamine on võrdsustatud isiku tuvastamise ja originaalallkirjaga.
Allkirjastamise ja isikutuvastuse võimalus on väga mugavalt üles ehitatud ja suurepäraselt läbi mõeldud. 
Isik ei vaja suuri ja kalleid lisaseadmeid, piisab vaid ID-kaardi lugejast ja kehtivatest sertifikaatidest.
Mobiiloperaatorid omalt poolt pakuvad ka mobiil-ID võimalust, mis samamoodi ei nõua erakordselt suuri väljaminekuid.
On loodud ka tasuta analooge, mille võimalused küll piiratud, kuid olulisemad igapäevased asjaajamised saavad tehtud.
Kõik need võimalused eeldavad, et isik on kasutamisel pädev ja teadlik. 
Kuna kasutamise viis on lihtne ja loogiline, saavad sellega hakkama ka eakamad inimesed - neile on digivõimalus eriti kasulik ja mugav - - lihtsustab toimetulekupiirangutega inimeste elu.
Samas on jäetud elanikele ka õigus traditsiooniliseks asjaajamiseks - Riigiametid, teenuseosutajad, pangad pakuvad ka klienditeeninduse võimalusi.
Selline digitaalne asjaajamine toob endaga palju riske - küberrünnakud, virtuaalvargused ja muu. 
Inimesed peavad oma diseadmetesse suhtuma väga vastutusrikkalt, peavad looma paroole, mida on raske ette arvata ja neid õigeaegselt vahetama. 
Tuleb paigaldada turbe tarkvara, mis hoiaks ära võimalikud rünnakud.
Samuti, avalikes kohtades tuleb olla ettevaatlik, et keegi võõras ei näeks ära teie paroolid ja ei tekiks ahvatlus teie seade ärandada.
Ka isiklik arvuti peaks olema kaitstud ja väiksemagi kahtluse korral tuleb pöörduda IT-spetsialisti poole.
Lõppkokkuvõttes mina pooldan digiseadmeid ja soovitan üha rohkematele inimestele neid kasutada.