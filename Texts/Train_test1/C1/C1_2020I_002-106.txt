Jäätmete sorteerimine. Feebruaris toimus Keskkonnaameti teabepäev. Sellel teabepäeval käsitleti kaht olulist teemat: "Jäätmete sorteerimise vajalikkus, põhimõtted ja võimalused" ja "Üksikisiku ja kohaliku omavalitsuse roll jäätmemajanduse edendamisel". Mõlema teema puhul esinesid sõnavõtuga Keskkonnaameti spetsialistid. Mis puutub jäätmete sorteerimise vajalikkusesse, põhimõtetesse ja võimalustesse, siis siinkohal võib öelda, et Eesti elanikud peaksid seda rohkem kaaluma. Info prügisorteerimise kohta on kõigile kättesaadav, kõik võimalused on selleks loodud, näiteks on paigaldatud konteinerid, kuhu kogutakse jäätmeid. On paigaldatud konteinerid klaastaara jaoks, paberjäätmete jaoks, riiete jaoks, toidujäätmete jaoks. Niisugune käitumine on kindlasti vajalik, sest see säästab loodust ja keskkonda, inimesed õpivad keskkonnasäästlikult käituma. Riiete puhul on näiteks eriti moes taaskasutus, mitte üleliigne tarbimine. Jäätmete sorteerimine loob inimeses nö "rohelist" mõtteviisi. Kui mõelda üksikisiku ja kohaliku omavalitsuse rollist jäätmemajanduse edendamisel, siis võib öelda, et siinkohal võiks toimida koostöö. Näiteks kohalik omavalitsus võiks teha jäätmete sorteerimise infopäevi. Nendest võiksid osa võtta kõik soovijad, kuid kohustuslik oleks see korteriühistu esimeestele. Omavalitsus koostöös korteriühistu esimehega võiks kaaluda prügikonteinerite paigaldamist elumajade juurde, kuhu tavakasutajatel on rohkem ligipääsu. Väga oluline roll on ka erinevatel aktsioonidel nagu "Teeme ära!" ja "Tule talgutele!" Niisuguste aktsioonide läbiviimine tekitab inimestes arusaama, et just nemad on need kes säästavad loodust. Niisiis rohkem loodust ja sorteerigem prügi! 