Lugupeetud kolleegid!
Osalesin 28. veebruaril 2018 Tallinnas aset leidnud sallivuse ümarlaual, mille korraldajaks oli Kultuuriministeerium. 
Ümarlaua peamisteks arutatavateks teemadeks olid lugupidamine teiste rahvuste ja nende kultuuri vastu ning inimeste valmisolek ja võimalused oma rahvuslikku identiteeti võõrisl hoidmiseks. 
Tahan jagada teiega oma arvamust ümarlaual kuuldu põhjal.
Teema, millega alustati, oligi lugupidamine teiste rahvuste kultuuri vastu. 
Ümarlaual viibinud rahvus- ja keelevähemuste esindajad Eestis ütlesid kohe, et nende kultuurist, kommetest, keelest ning neist endist ei peeta Eesti riigis piisavalt lugu ning neid lausa diskrimineeritakse. 
Näiteks toodi välja venekeelse hariduse osakaalu pidevat vähendumist riigi ja omavalitsuste poolt ning muukeelsete elanike väike esindatus riigiasutustes, sh rangete keelenõuete tõttu.
Ma arvan, et rahvusvähemused on Eesti Vabariigis ikkagi piisavalt kaitstud. 
Kõige arvukamale ehk venekeelsele vähemusele on riigi poolt tagatud võimalus õppida oma emakeelt ja kirjandust, alg- ja põhiharidus on valdavalt vähemuse keeles, ka keskharidus on osaliselt muukeelne. 
Venekeelsel kogukonnal on olemas oma televisioon (ETV+), raadio (Raadio4), mida toetab riik, aga ka ajalehed ja netiportaalid, ilmuvad venekeelsed raamatud ja muu kirjandus.
Koolides ja ülikoolides on praegu tõhus keeleõpe. 
Kui keel on selge, võib vabalt riigiasutustele tööle minna. 
Selliseid positiivseid näiteid on küll ja veel. 
Eesti elanikud austavad üksteise kultuuri.
Pärast rahvusvähemuste küsimust kerkis esile rahvusliku identiteedi võõrsil hoidmise teema. 
Sõna said USA-s ja Venemaal elavate eestlaste esindajad, kes ütlesid, et väliseestlastel on selline valmisolek olemas mitte kõigil ning oma rolli mängib siin ka see, et riigipoolne tugi rahvusidentiteedi hoidmiseks praktiliselt puudub, seega ka võimalused selleks on praaegu olematud. 
Ma arvan, et välismaal elavad eestlased ehk väliseestlased, sealhulgas ka need, kes on majandusemmigrandid, võiksid tagasi kodumaale pöörduda.
Meil on ilus ja edukas riik (ka oma muredega) mida peaksime üheskoos veelgi paremaks muutma. 
Meil on tööjõupuudus, mida tagasi tulnud inimesed saaksid lahendada. 
Ka Eesti võimud peaksid panustama, näiteks stimuleerides majanduslike soodustuste või tingimustega väliseestlaste (sõltumata nende emakeelest) tagasitulekut.
Ümarlaual öeldu ja kuuldu põhjal võib järeldada, et sellised kohtumised on vajalikud üksteise murede tundmiseks, kuid edaspidi võiksid sellised üritused keksendude probleemidele lahenduste otsimisele, mitte lihtsalt arutamisele.