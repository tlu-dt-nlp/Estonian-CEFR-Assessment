Üle-Eestiline haridusteabepäev
Kaks nädalt tagasi Loksa noortevolikogu liikmed said võimaluse osaleda üle-Eestilises haridusteemalises teabepäevas. Esimeseks arutletud teemaks sai haridustee jätkamine pärast kohustusliku koolihariduse omandamist. Arutamise jooksul sai selgeks, et arvamused jagunesid pooleks. Üks pool oli kindel, et pärast põhikooli lõpetamist tuleb kindlasti soovitada noortele minna gümnaasiumi, et omada rohkem teadmisi ja saada osaks millestki suuremat, nagu näiteks kooli õpilasesindus või noortevolikogu. Teine pool aga arvas, et kolm aastat peale põhikooli saavad kasulikumalt veedetud kutsekoolis, kus on võimalik õppida mõne ameti põhiteadmisi, et edaspidi olla oma tulevikus kindlam. Järgmisena oli püstitatud kutseõppe võimaluste küsimus, noorte ja eakate tööhõive parandamisel, milles oli kõikide teabepäeva osalejate arvamus ühtne. Oli kindlaks tehtud kogunenute soov anda nii noortele kui ka eakatele rohkem võimalusi astuda kutsekooli, et aidata leida neil oma elukutse vaatamata vanusele ning lisaks ka lahendada tööhõive probleem. Selleks oli otsustatud algatada projekti kutseõppe populariseerimiseks ja selle võimaluste arendamiseks. Üle-Eestilises haridusteemalises teabepäevas osalemine oli Loksa noortevolikogu liikmete jaoks äärmiselt kasulik. Sai kuulata erinevaid arvamusi ja nende vastu ning poolt argumente, osaleda Eesti haridust puudutavas vestluses, laiendada oma silmaringi, püstitada uusi eesmärke ja alustada nende poole liikumist. Sellised üritused aitavad meil kõigil aru saada, et ka polaarsete arvamuste puhul saame ikkagi koos ehitada Eesti paremat tulevikku.