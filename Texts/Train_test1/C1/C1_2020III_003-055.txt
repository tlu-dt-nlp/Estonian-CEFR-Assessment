Tehnoloogia sajandil on omad võlud ja valud ning kommunikatsioon on üks nendest, mis sisaldab endas mõlemat. Hiljuti õnnestus mul osaleda selge keele konverentsil, mis käsitles mitmeid huvitavaid teemasid, kuid esile tuua tahaks vaid kahte. Esimene oluline teema, mille kohta avaldan oma arvamust, oli "Selges ja arusaadavas keeles asjaajamise olulisus riigi- jm asutuses". Teema oli vägagi aktuaalne, sest aina rohkem viiakse asjaajamist digimaailma ja iseteenindusse, kus inimene järgides juhiseid toimetab täitsa iseseisvalt. Ma ei vaidlegi selle üle, et see on üsna mugav mõlemale osapoolele, kuid on üks väike "AGA" ehk tingimus, et asjaajamine toimub väga selges ja tavainimesele arusaadavas keeles, mida ta on võimeline mõista ja toodud info töödelda. Eriti on see tähtis, kui tegemist on riigiasutusega. Samas ka teised asutused võiksid ja peaksid sellega arvestama. Kui asjaajamise keel on keeruline ja mitmetimõistetav toob see kaasa vaid ohtu ja riski, kus inimene tahtmata teeb midagi valesti või esitab ebakõlblikke või valesid andmeid, rääkimata sellest, et inimene võib kogemata eksida ja see toob kaasa ka materiaalset eht rahalist vastutust. Olgu asjaajamine tavainimese sõbralik, lihtne ja mugav. Teiseks oluliseks teemaks oli "Viisid ja võimalused, kuidas infot selgelt ja arusaadavalt esitada". Nagu oli alguses öeldud, on tehnoloogia juures on omad võlud ja valud. Ning mul on hea meel, et oma arvamuslugu lõpus saan rääkida ikka võludest ja rõõmudest. Tänasel päeval on lai nimekiri võimalustest, kuidas infot esitada ning konverentsil osalejad said selle teadmise võrra rikkamad. Peamine kommunikatsiooni reegel on see, et ennekõike tuleb teha selgeks, kellele on sinu info ehk sõnum suunatud. Kui sellega on pilt selge, siis lähtuvalt sihtrühma profiilist valida saab ka vastavad viisid. Peab meeles pidama seda, et kasuta nii vähe sõnu kui võimalik, kuid täpselt nii palju kui vajalik, et kogu vajalik info oleks edastatud. Info esitamisel on väga tähtsad süsteemsus, struktureeritus ning konkreetsus, olgu see kirjalik või suuline viis, olgu see esitlus, ettekanne, vestlus või läbirääkimised. Siiralt loodan, et minu arvamusloost oli Sul kasu ning Sina lugedes mõtlesid kaasa. Tänan ka konverenti osalejaid aktuaasete teemade esile toomise eest.