Prügimajanduse ning jäätmetesorteerimise küsimustest on viimasel ajal taas hakatud rääkima ja kirjutama. Eriti kuumaks meie planeedi plastikusse uppumise probleemi tegi tänavune erakorraliselt soe ja lumeta talv. Keskkonnaameti teabepäevale, mille raames käsitleti jäätmete sorteerimise küsimusi, olid kutsutud nii ajakirjanikud, kui ka keskkonna tegelaste vabaühendused esindajad ja tavakodanikud. Keskkonnaameti töötajad tutvustasid oma jäätmesorteerimisplaani, mis sai nime 3 sorti. Kolm sorti - just niipalju, ametnike sõnul, toodab prügi üks inimene. Ja nendest kolmest on kaks, mida saab kogukonna jaoks ohutult taaskasutada või erineval moel utiliseerida. Kolmas on aga see, mis on tekitanud keskkonnaaktivistides üle maailma väga palju pahameelt ehk plastik. Just sellele probleemile oli pühendatud lõviosa ametnike ettekannetest. Siiski tuleb tunnistada, et uut Ameerikat tänasel teabepäeval avastada ametnikel ei õnnestunud. Küll räägitud vajalikusest korduvalt kasutada kilekotte, küll koputati südamele hüuetega, mis oma dramatismi poolest võinuksid kadedaks Mait Malmsteinit teha, et maailm upub plastikusse ja hüljed surevad, ent kõik just lõppeski sellega, nagu ajakirjanikud ja vabaühendusete esindajad tavakodanikega oleksid koolis pahandust teinud ja kurjad onud-tädid õpetajate hulgast neid noomima hakanud. Võrreldes mitte kõige paindlikuma riigimasinaga, palju elavamad ja asjakohasemad olid erasektori esindajate etteasted. Siin juba ilma liigse draamata räägiti sellest, et rahvast ei pea hirmutama vaid harima. Suurima jäätmesorteemiskeskuse juht pakkus välja, et õige sorteerimine eeldab siiski teadmisi, kuidas üksikisik või leibkond peavad probleemisse suhtuma. Käidi välja ideega, et olgu plastikule eraldi konteinerid, mis aitab säästa loodust ning vähendab ettevõtete endi kulud, mis paratamatult tekivad, kui kogu prügi tuleb ühes osas ning sorteerimisjaamades käsitsi sellega tegeleksid jaamade töötajad. Erasektori esindajad viskasid ka nalja, et tänapäeval Eestis on lahendatud plastiktaara probleem. Ettevõtjate sõnul, kui tavakodanik ei oska pudelit taarapunkti viia, siis tema eest viib asotsiaalsema eluviisiga eestimaalane. Millist rolli näeksime aga kohalikel omavalitsustel jäätmete sorteerimisel. Kas passiivse vaatleja või tegusa peremehe oma? Hetkel küll kovid on esimeses rollis, ent just koostöös erasektoriga võivad KOVidel avaneda võimalused leibkondade informeerimisel ning prügisorteerimise korraldamisel. Hetkel olukord on aga selline, et prügi- ja jäätmemajandus on KOVidega seoses rohkem politsei vaateväljas. Aga sellest teabepäeval ei räägitud.