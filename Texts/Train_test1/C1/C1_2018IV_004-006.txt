Käesoleva aasta novembris osalesin Terviseameti poolt korraldatud tervisekonverentsil. 
Seoses sellega, et meie asutuse poolt sain tervisekonverentsil osaleda ainult mina, siis tutvustan Teile lühidalt konverentsil käsitletud teemasid ja kuuldud ettekannete põhjal minul tekkinud arvamuse. 
Tervisekonverents algas sellega, et tutvustati kohaliku omavalitsuse võimalusi ja viise elanike tervise eest hoolitsemisel.
Esineja tutvustas kuulajatele hetkel kehtivat KOV-ide teenuste ja toetuste süsteemi ning rääkis nende arendamisplaanidest. 
Arvan, et praegune süsteem toimib hästi, aga selles on ka puudujääke.
Kohalikud omavalitsused võiksid teha rohkem koostööd perearstidega, et saada rohkem infot oma valla abivajavate elanike kohta. 
Kui kohalik omavalitsus oleks piisavalt informeeritud, siis tal oleks lihtsam pakkuda abi oma valla elanikkele ja ka oma eelarvet planeerida. 
Probleemiks on see, et tegemist on delikaatsete isikuandmetega ning hetkel perearst ei tohi neid väljastada kolmandatele isikutele.
Teiseks tervisekonverentsil käsitletud teemaks oli töötervishoiuarsti juures läbiviidava kohustusliku tervisekontrolli olulisus. 
Hetkel on nii, et suurem osa töötajatest on kohustatud iga teatud perioodi taga läbima tervisekontrolli, mis on tööandja poolt rahastatav. 
Leian, et see on väga oluline ja vajalik algatus, kuna kahjuks Eesti elanikud ei jälgi oma tervist piisavalt ning ei külasta piisavalt pere- ja eriarste. 
Kohustuslik tervisekontroll näitab töötajale, et tööandja hoolib temast ja tema tervisest, mis minu arvates peaks positiivselt mõjutama töötaja motivatsiooni. 
Oleks huvitav uurida mida töötajad ise arvavad kohustusliku tervisekontrolli kohta - kas nende jaoks see on vajalik või pigem tööaja raiskamine.
Kokkuvõttes võin öelda, et konverents oli väga informatiivne kõikide osapoolte jaoks ning loodan, et õnnestub ka edaspidi osaleda sarnastel konverentsidel.